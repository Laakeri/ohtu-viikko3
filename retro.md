Retrospektiivissä tiimi miettii prosessin (tässä kontekstissa sprintin) lopussa että mikä projektissa meni hyvin ja mikä meni huonosti. Retrospektiivin pituus on 10-60 minuuttia ja se on tyypillisesti sprintin jälkeen. Retrospektiivin tavoitteena on oppia mitä kannattaa muuttaa seuraavassa sprintissä. Yksi suosittu retrospektiivitekniikka on "start, stop, continue, more of, less of wheel". Siinä piirretään ympyrä jossa on 5 kategoriaa, start, stop, continue, more of, less of ja osioihin lisätään niitä vastaavia palautteita projektista. Sen jälkeen puhutaan kehitysideoista. Toinen suosittu tekniikka on "glad, sad, mad", jossa palautteet laitetaan kategorioihin glad, sad, mad, sen jälkeen äänestetään mitkä ovat tärkeimpiä palautteita ja puhutaan niistä tärkeysjärjestyksessä.
